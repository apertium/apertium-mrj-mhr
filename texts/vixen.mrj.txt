
Ӹрвӹж

1. Ӹрвӹж кӹжгӹ ваштар лӹвӓлӓн мон кӧргӓшӹм, рокеш капаен лаксакым дӓ тӹшӓкен ӹшлӓнжӹ пӹжӓшӹм ӹштен.
2. Аяран кӓнгӹж кечӹн шачын тӹдӹн нӹл ӹрвӹж игӹ.
3. Нӹнӹ техень яжовлӓ: пӹлӹшӹштӹ нӹнӹн кашаргы, нерӹштӹ дӓ тӹрвӹштӹ шимӹ, пачышты сары, а пач мычашышты ошы, ялышты изи, кӹчӹштӹ вӹцкӹж.
4. Ӹрвӹж вӹкӹштӹ анжа, дӓ йӓнгешӹжӹ сусу.
5. Тенге ӹрвӹж нырышты дӓ шӹргӹштӹ цилӓ ӹлӹшӹлӓн ӹшке тетявлӓжӹм анжыкташ решен.
6. Тӹдӹ тетявлӓжӹм пукшен, шӹшерӹм нӹнӹлӓн йӱктен, ӹшке вазын дӓ сагажы нӹнӹм пиштен.
7. Нӹнӹ йӹле амален кенӹт.
8. Ӓвӓштӹ кӹньӹлеш, вӹцкӹж йӹлмӹжӹ доно нӹлӹньӹштӹмӓт вуйвындаш гӹц нылалеш дӓ пӹжӓш гӹц лӓктеш.
9. Кечӹ сотеш ӹрвӹжӹн сӹнзӓжӹ йӹмӓ.
10. Тӹдӹ йӹрвӓш анжалеш дӓ кӱкшӹ кож вуйышты телеш понгым йӓмдӹлӹшӹ урым ужын колта. 
11. «Ур, ӓ ур, толыма-йӓ анжалаш, махань лаштыра мижӓн тетявлӓ мӹньӹн шачыныт». 
12. «Варарак, теве понгывлӓм укшыш керӹн пӹтӓремӓт, пушӓнгӹ вуй гӹц валем».
13.Тенге ӹрвӹж кен колта.
14. Шӹргӹ мычкы тум ло доно ашкедеш.
15. Анзылныжы йӓр лӓктӹ.
16. Йӓр тӹреш шагалеш, вӹдӹш анжа.
17. А тӹштӹ симсӹ пӹл дӓ ош лым гань пӹлвлӓ кайыт.
18. Токыжы кол ин толеш дӓ ядеш: «Мам тӹнь тиштӹ кӹчӓлӓт, ӹрвӹж?»
19. «Тӹньӹм ӱжӓш толынам.
20. Иргодым тӹньӹм хыналаш вычем».
21. «Мӹньжӹ толнем дӓ ялын ам шо».
22. «Тӹнӓм паштекет каракым колтем. Тӹдӹ тӹньӹм канда», — ӹрвӹж манеш дӓ кыдалеш.
23. Нырыш толеш.
24. Анжа, корны тӹрӹштӹ кӱ шайылны каля шӹнзӓ. 
25. Тӹдӹ олымым пыреш, пӱм шыма.
26. Каля ӹрвӹжӹм ужеш дӓ тӹдӹ гӹц лӱдӹн колта дӓ ӹшке пӹжӓшӹшкӹжӹ кӱ лӹвӓкӹ пырен шӹнзеш.
27. «Малан тӹнь, каля, шӹльӹц?»
28. «Мӹнь шӹлделам ылгецӹ, тӹнь мӹньӹм вуйге дӓ ялге, шодыге дӓ мокшге, ӱпге дӓ вӹрге качкын колтет ыльы». 
29. «Ит лӱд мӹнь гӹцем, каля.
30. Мӹнь тӹньӹм ам кач.
31. Тол токем хыналаш, тетявлӓэм анжалат».
32. «Мӹнь ам пӓлӹ, кынам «иргод» лиэш».
33. «Теве йыд лиэш.
34. Тӹнь амалаш вазат. 
35. Вара кӹньӹлӓт дӓ токем толат».
36. «Ынгылышым, толам.»
37. Ӹрвӹж кыдалеш.
38. Анжа, корны тӹрӹштӹ вӹдӹлкӓ.
39. Лапажы доно вӹдӹлкӓм тӹкӓлеш, дӓ вӹр лӓкмешкӹ парнявлӓжӹм шырал шӹндӓ.
40. Тӹ веремӓн вӹдӹлкӓ тӧр лин колта, тенгелӓ ӹрвӹж ялым, мӹшкӹрӹм дӓ кужы нерӹм ужын колта.
41. Ӹрвӹж лӱдӹн колта дӓ ӧрдӹжкӹ тӹргештӓ. 
42. Шалга, нелӹн шӱлештӹлеш, шамымат ямдара ганьок. 
43. Вара изи юк доно манеш: «Тӹнь малан мӹньӹм тенге лӱдӹктет дӓ пышкылат?» 
44. «Мӹнь иктӹмӓт лӱдӹктӹделам, — шӱлӹ маньы, — амаленӓм дӓ теве шижӹнӓм веле. 
45. А имем мӹньӹн пышкылеш». 
46. Кечӹ шӹцмӹ жеп ылын. 
47. Йӹле пӹцкемӹшӓлтӓш тӹнгӓлӹн.
48. Пӹлгомышты шӹдӹрвлӓ кайыныт, соты тӹлзӹ кузен. 
49. «Кыце шукы мӹнь каштам, — ӹрвӹж манеш дӓ у корны доно, кыды мытыкрак ылын, токыжы талашен кеӓ. 
50. Корны тӹрӹштӹ кугивлӓ, пистӹвлӓ, шапкивлӓ дӓ пӹзӹлмӹвлӓ кушкыныт.
51. Пушӓнгӹ лӹвӓлнӹ вӹц пӹзӹлмӹм моэш. 
52. Иктӹм ышмаш пиштӓ, пырылеш дӓ нелӹн валтен ак керд, — техень шапы ылын пӹзӹлмӹ. 
53. Кодшыжым рокыш шуэн колта.
54. Тӹдӹн ялешӹжы лу вӓрештеш. 
55. Ӹрвӹж тӹдӹм нӓлеш, пӱжӹ доно цаткыдын пырылеш дӓ ӹшке пӹжӓшӹшкӹжӹ канда. 
56. Ӹшке томажы доран шагалеш дӓ колыштеш: тӹштӹ нӹл юк доно, мӱкшлӓ, тӹдӹн тетявлӓжӹ йӹнгӹсенӹт. 
57. Вес кечеш ӹрвӹжӹн пӧртшӹ туре шукы хына погынен.
58. Цилӓн тӹдӹлӓн костенецӹм канденӹт. 
59. Мӧскӓ вачкы циц мӱм канден.
60. Жава дон шӱлӹ меленӓм канденӹт. 
61. Пӹтӓри ӹрвӹж игӹвлӓм тенге лӹмденӹт: Иктӹ, Кокты, Кымыт, Нӹлӹт.
Вара цилӓн меленӓэш ӱм шӹрӓш дӓ мӱ доно качкаш дӓ ӹрвӹж игӹвлӓм хываляш тӹнгӓлӹнӹт.
